Dedhe Nûwen nɛ

LUKE
;,ɔrɑ nɛ mbɛti

Gɛk wen zu mbɛti kɔə̂ Luke

Wire nɛ vɔra mbɛti nɔ̂ɔ ɔ nɛ Luke. A̧ ɔ nɛ ga̧sa wizam zɛ̂rɛ̂, nɛ
ganaa ɔ nɛ Zuwif nâ. A̧ vɔra mbɛti nɔ̂ɔ wen usi Dedhe Nûwen nɛ
ha̧ kpasi kɔ̂ nmang-nmang ha owire nɛ̂ dhongwaa kɔ̂ Zezi-Kristi,
gan sɔn, owire nɛ gan ɔ nɛ oZuwif nâi. Luke ha vɔra mbɛti kɔə̂
«Dɛ̂vâmɔ̂dɛv kɔ̂ oBetom» bhɔ. Nɛ tɛ̂ kɔ̧ ombɛti riito nɛ Luke vɔrâ̂i, a̧
tɔ̧wâ wen ha nma wire nɛ gan ɔ nɛ Zuwif nâ go vinaa ha Tevofili.
Luke gan zɔk Zezi nɛ rip ɛ̧ wantɛ nâ, gʼa̧ kidho wen zu dɛ̂vâzan kɔ̂
Zezi nɛ̂ dhongwaa âkâ owire nɛ zɔkâ Zezi nɛ ripʼrôi sokʼa̧ vɔra nɛ
mbɛtii.

Luke uso Zezi tɛ zan ôrô Bem kɔ̂ wire nɛ tɛvâ wen kidhi owire
nɛ vɔwâ dhongwaa kʼôrô sidhavi ga wen zam kpasi kɔ̂ wa (19:10).
Nʼa̧ usô Zezi tɛ zan ôrô wire nɛ zɔk ala kɔ̂ owire nɛ owire zɔk wa
ôrô gbɔlɔ wire gai: Owikɔlɛ, okôo in obem. Luke usô tom nɛ Fɛ̂ngâ-
Sɔ̧̂dan dɛvâ zang kɔ̂ omɔ nɛ Zezi dɛvâi bhɔ. Dedhe Nûwen nɛ Luke
vɔrâ̂ nɛ mbɛtii duro gan ombɛti sɔn nɛ wa vɔra kɔ̧ Mbe-Ndɔkɛi.

Luke ku̧wɔ nângâ vɔɔ mbɛti kʼɛi nɛ dhongwaa bûrô dhong owen
ngɛ̂lɛ̂ng-ngɛ̂lɛ̂ng zu kov kɔ̂ Zezi, kɔraa nʼa̧ tɔ̧wâ wen zu onma mɔ
nɛ dɛvâ mɔ tɛ̂ wese nɛ Zezi kụ̧wɔ nângâ tom kʼɛ̧zû nu nɔ̂ɔi. A tɔ̧wâ
wen dɔ̂ka zu omɔ nɛ Zezi dɛva zû nu nɔ̂ə̂i, nʼa̧ tɔ̧wâ wen bhɔ zu fev
kʼa̧zu sangkarâng te in tûnɔ̂wa kʼa̧ kɛngbarâ̂ tɛ ofev.

Tɛ sɔnkov mbɛtii, Luke tɔ̧wâ wen zu dhongwaa nɛ Zezi dungɔ
kpa nɛ̂ nmaa in owiwemɔ kʼɛ̧ wââ dɔ̂ka-dɔ̂ka kɔraa nʼa̧ tunɔ ha tɛ̂
fevi. Luke tɔ̧wâ wen bhɔ zu dhongwaa nɛ Zezi dhafa owiwemɔ kʼɛ
wen usi Dedhe Nûwen ha owirei. Kɔraa nʼa̧tɔ̧wâ wen zu dhongwaa
nɛ Nzapa baa nɛ̂ Zezi tɛ ripzan mɛi.

1
