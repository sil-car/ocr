Dedhe Nûwen nɛ

LUKE
vɔrâ nɛ mbɛti

Gɛk wen zu mbɛti kə̂ Luke

Wire nɛ yɔra mbɛti nɔ̂ɔ ɔ nɛ Luke. A̧ ɔ nɛ ga̧sa wizam zɛ̂rɛ̂, nɛ
ganaa ɔ nɛ Zuwif nâ. A̧ yɔra mbɛti nɔ̂ɔ wen usi Dedhe Nûwen nɛ
ha̧ kpasi kɔ̂ nmang-nmang ha owire nɛ̂ dhongwaa kɔ̂ Zezi-Kristi,
gan sɔn, owire nɛ gan ɔ nɛ oZuwif nâi. Luke ha yɔra mbɛti  kɔ̂
«Dɛ̂vâmɔ̂dɛ kɔ̂ oBetom» bhɔ. Nɛ tɛ̂ kɔ̧ ombɛti riito nɛ Luke yɔrâi, a̧
tɔ̧wâ wen ha nma wire nɛ gan ɔ nɛ Zuwif nâ go yinaa ha Teofili.
Luke gan zɔk Zezi nɛ rip ɛ̧ wantɛ nâ, gʼa̧ kidho wen zu dɛ̂vâzan kɔ̂
Zezi nɛ̂ dhongwaa âkâ owire nɛ zɔkâ Zezi nɛ ripʼrôi sokʼa̧ yvɔra nɛ
mbɛtii.

Luke uso Zezi tɛ zan ôrô Bem kɔ̂ wire nɛ tɛâ wen kidhi owire
nɛ yɔwâ dhongwaa kʼôrô sidhayi ga wen zam kpasi kɔ̂ wa (19:10).
Nʼa̧ usô Zezi tɛ zan ôrô wire nɛ zɔk ala kɔ̂ owire nɛ owire zɔk wa
ôrô gbɔlɔ wire gai: Owikɔlɛ, okôo in obem. Luke usô tom nɛ Fɛ̂ngâ-
Sɔ̂dan dɛâ zang kɔ̂ omɔ nɛ Zezi dɛâi bhɔ. Dedhe Nûwen nɛ Luke
ɔrâ nɛ mbɛtii duro gan ombɛti sɔn nɛ wa yɔra kɔ̧ Mbe-Ndɔkɛi.

Luke ku̧wɔ nângâ yvɔɔ mbɛti kʼɛ̰i nɛ dhongwaa bûrô dhong owen
ngɛ̂lɛ̂ng-ngɛ̂lɛ̂ng zu koy kɔ̂ Zezi, kɔraa nʼa̧ tɔ̧wâ wen zu onma mɔ
nɛ dɛâ mɔ tɛ̂ wese nɛ Zezi kuụ̧wɔ nângâ tom kʼɛ̧ zû nu nɔ̂ɔ̂i. ̧ tɔ̧wâ
wen dɔ̂ka zu omɔ nɛ Zezi dɛya zû nu nɔ̂ɔ̂i, nʼa̧ tɔ̧wâ wen bhɔ zu fe
kʼa̧ zu sangkarâng te in tûnɔ̂wa kʼa̧ kɛngbarâ tɛ ofe.

Tɛ sɔnkoy mbɛtii, Luke tɔ̧wâ wen zu dhongwaa nɛ Zezi dungɔ
kpa nɛ̂ nmaa in owiwemɔ kʼɛ̧ wââ dɔ̂ka-dɔ̂ka kɔraa nʼa̧ tunɔ ha tɛ̂
fei. Luke tɔ̧wâ wen bhɔ zu dhongwaa nɛ Zezi dhafa owiwemɔ kʼɛ
wen usi Dedhe Nûwen ha owirei. Kɔraa nʼa̧ tɔ̧wâ wen zu dhongwaa
nɛ Nzapa baa nɛ̂ Zezi tɛ ripzan mɛi.

1
