Dedhe Nûwen nɛ

LUKE
yɔrɑâ nɛ mbɛti

Gɛk wen zu mbɛti kəɔ̂ Luke

Wire nɛ yɔra mbɛti nɔ̂ɔ ɔ nɛ Luke. A̍ ɔ nɛ ga̧sa wizam zɛ̂rɛ̂, nɛ
ganaa ɔ nɛ Zuwif nâ. A̍ yɔra mbɛti nɔ̂ɔ wen usi Dedhe Nû̂wen nɛ
ha̧ kpasi kɔ̂ nmang-nmang ha owire nɛ̂ dhongwaa kɔ̂ Zezi-Kristi,
gan sɔn, owire nɛ gan ɔ nɛ oZuwifꞌ nâi. Luke  ha yɔra mbɛti kɔ̂
«Dɛ̂yâmɔ̂dɛy kɔ̂ oBetom» bhɔ. Nɛ tɛ̂ kɔ̧ ombɛti riito nɛ Luke yɔrâi, a̧
tɔ̧wâ wen ha nma wire nɛ gan ɔ nɛ Zuwif nâ go yinaa ha Teyofili.
Luke gan zɔk Zezi nɛ rip ɛ̧ wantɛ nâ, gʼa̧ kidho wen zu dɛ᷇yâzan kɔ̂
Zezi nɛ̂ dhongwaa âkâ owire nɛ zɔkâ Zezi nɛ ripʼrôi sokʼa̧ yɔra nɛ
mbɛtii.

Luke uso Zezi tɛ zan ôrô Bem kɔ̂ wire nɛ tɛyâ wen kidhi owire
nɛ yɔwâ dhongwaa kʼôrô sidhayi ga wen zam kpasi kɔ̂ wa (19:10).
Nʼa̧ usô Zezi tɛ zan ôrô wire nɛ zɔk ala kɔ̂ owire nɛ owire zɔk wa
ôrô gbɔlɔ wire gai: Owikɔlɛ, okôo in obem. Luke usô tom nɛ Fɛ᷇ngâ‹
Sɔ̂dan dɛyâ zang kɔ̂ omɔ nɛ Zezi dɛyâi bhɔ. Dedhe Nû̂wen nɛ Luke
yɔrâ nɛ mbɛtii duro gan ombɛti sɔn nɛ wa yɔra kɔ̧ Mbe-Ndɔkɛœi.

Luke ku̧wɔ nângâ yɔɔ mbɛti kʼɛ̧i nɛ dhongwaa bûrô dhong owen
ngɛ̂lɛ̂ng-ngɛ̂lɛ̂ng zu koy kɔ̂ Zezi, kɔraa nʼa̧ tɔ̧wâ wen zu onma mɔ
nɛ dɛyâ mɔ tɛ̂ wese nɛ Zezi ku̧wɔ nângâ tom kʼɛ̧ zû nu nɔ̂ɔ̂i. A̍ tɔ̧wâꞌ
wen dɔ̂ka zu omɔ nɛ Zezi dɛya zû nu nɔ̂ɔ̂i, nʼa̧ tɔ̧wâ wen bhɔ zu fey
kʼa̧ zu sangkarâng te in tûnɔ̂wa kʼa̧ kɛngbarâ tɛ ofey.

Tɛ sɔnkoy mbɛtii, Luke tɔ̧wâ wen zu dhongwaa nɛ Zezi dungɔ
kpa nɛ̂ nmaa in owiwemɔ kʼɛ̧ wââ dɔ̂ka-dɔ̂ka kɔraa nʼa̧ tunɔ ha tɛ̂
feyi. Luke tɔ̧wâ wen bhɔ zu dhongwaa nɛ Zezi dhafa owiwemɔ kʼɛ̧
wen usi Dedhe Nû̂wen ha owirei. Kɔraa nʼa̧ tɔ̧wâ wen zu dhongwaa
nɛ Nzapa baa nɛ̂ Zezi tɛ ripzan mɛœi.

1
