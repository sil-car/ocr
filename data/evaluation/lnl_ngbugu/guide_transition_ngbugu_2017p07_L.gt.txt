13 Pâ pö lâme dîrə̂ angbängbä aanje tchêlafô jrê ëtə̂ kôtê ânje
lâme, andjë sə̂ lakə̂ pa düwü:
14 «Azə̈ vöga Ndjapä ndə̂ tche sə̂ bhâ lafô. Tchôtchô kə̂ sə
bêche âtə wä sə̈ azü ndə̂ tche nyîndə̂ andjê!»
Aearə̂ kə̂ sə pâ aɛ̈bro-ngbaga ë ndə̂kə̂ wun Jezü 15 Ndə̂ aânje
nə̈ gbôtə̂ azü ndə̂ andjë sə pâ aɛ̈bro-ngbaga ânyë kə̈ kênga
atə̂ lafô, azü ndə̂ andjë sə pâ aɛ̈bro-ngbaga lâme tôrə̂ lə̂ gbâtə̂
andjê pä: «Azə̈ êë atə̂ Bêteleyêmo, kə̈ wûn rə ndə̂ âwûtu
bhâye, ndə̂ Gbölö Gbïɛ̈ nyîsə̂ nə̈ sə̈ azə̂.» "
16 Andjë ê wândâ wändä kə̈ gbô Mälê la Jozêfu, bechë nə̈ lö lə̂
kalângo ndə̂ agia zɨrə lə̂nə̈. 17 Ndə̂ azü ndə̂ andjë sə pâ aɛ̈bro-
ngbaga âsə̈ wun bechë nə̈, andjë tô pö ndə̂ ânje tôrə̂ pâ bechë
lâme. 18 Azü gbɛ̂ ndə̂ andjë
djê azü ndə̂ andjë sə pâ
aɛ̈bro-ngbaga lâme, tchêlə̂
küma andjê gbɛ̂ djîngili la
pö nə̈. 19 Andə̂ Mälê, tche
bâtarə̂ lə̂ küma yê lakə̂ rɨ
tchêlə̂ su yê pânə̈. 20 La
tchêngbâ nə̈, azü ndə̂
andjë sə pâ aɛ̈bro-ngbaga
lâme gû etə̂. Andjë vöga
Ndjapä bëte rə gbɛ̂ ndə̂
andjë djêrə̂ ânyë kə̈
wûnrə̂. Rə̈ lâme gbɛ̂ mbö
batə̂rə̂ ndə̂ anje torə̂
dokötchê. 21 Lö mïndûu manə̈ vötaâ pânə̈, andjë wâ bechë nə̈
la gasa, kə̈ zâ rə̈ yê pä Jezü. Ânje nyïsə̂ rə̈ lâme dokötchê
ndə̂kə̂ pa Mälê za güzu.

A zä Jezü sə̈ Ndjapä

22 Lo ndə̂kə̂ pa andjë e atə̂ Jerûzalêmo a djutu ngbongbo rə
ndə̂ andjê batə̂ rə̂ ndə̂ ndïɛ̈ ndə̂ Moyize tô pö ndə̂nə̈ tâ tâ nə̂,
andjë zâ Jezü kə̈ rô la tchë potə̂ andjê ndə̂kə̂ za tchë sə̈
Ndjapä. 23 Bëte ndïɛ̈ ndə̂ Ndjapä törə̂ pä: «Dokö bechë tə̂
köchë ndə̂ a zɨ̂ tchë, äwäpä a za tchë sə̈ Ndjapä.» 24 Jozêfu la
Mälê mbô sandâga batə̂rə̂ ndə̂ ndïɛ̈ ndə̂ Ndjapä yûkû nə̈:
äwäpä a kʉ apuli bïchuû, âdəndjë agroô bïchuû.

Simeyön tö pö ndə̂ Jezü
30
