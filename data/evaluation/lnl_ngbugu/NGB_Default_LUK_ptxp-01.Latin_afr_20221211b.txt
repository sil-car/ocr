Tchôtchô Pö ndə̂
LÛÛKE
mbô rə̂

(Luc)

Ndöndö pö pâ Tchôtchô Pö ndə̂ Lûûke mbô rə̂

Mbë̈tı̈ꞌ âtəꞌwätə̂ Tchôtchô Pö ndə̂ Lûkeꞌ mbô rə̂. Lûkeꞌ wâ̂boꞌ tə̂ ngâ
badjâ̂ngeleꞌ ndə̂ Jezü-a,ꞌ praâbalë ꞌꞌtche mbötə̂ yê puꞌ azüꞌ ndə̂ andjëꞌzâ
tchêngbâ Jezü, ndə̂kə̂ yu andjê tə̂ arə ndə̂ âmbô lə̂ tchiîísûwu ndə̂ Jezüꞌzoo,
ndə̂kə̂ pa tche wunsə̂ nə̈ djiîrə̂, tchə̂lə̂ pö nə̈ wutu gbɛ̂ kraâ lə̂ la yê. Pânə̈
tche mbô mbëtı̈ âtə sə̈ ngâ akrə ndə̂ rə̈ yê wû pä Tëöfîle. Lûke də̈ ngâ earə̂
kə̂ tcha tə̂kömbô tə̂ azü, ânyë tche päla la badjâ̂ngele Pôlo tə̂ gbölösə̂nə̈
ndə̂kə̂ mu pö ndə̂ Kriísiti. Lə̂ azü gbɛ̂ ndə̂ andjë mbô Mbëtı̈ Ndjapä, Lûke
balë kä ndə̂ âwâ̂bô wâtə̂ juîfu-ê. Praâbalë tche tö pö ndə̂kə̂ mbo rə ndə̂
araâtaꞌajuiîfu, ânyë Tëöfîle la araagü nə̈ ndə̂ andjë wâbô wâtə̂ ajuiîfu wûnsə̂
Jezü Krîísiti djiîrə̂

Lûke tö rə̂ pä ajuiîfu sə̈ alême lakə̂ krʉ bëte gbı̈ɛ̈ ndə̂ tche wâ ndə̂kə̂
tcha andjê. Tchetchë kä ndə̂ a-earə̂ ndə̂ma Ndjapä tô pö ndə̂ yê alême
lə̂ Mbëtı̈ Ndjapä pä tche də̈ earə̂ kə̂ tcha azü ndə̂ Ndjapä wan-adje tchë.
Ndjapä wûnsə̂ nə̈ nə̂ pä âdə earə̂ kə̂ tcha azü âsəabô sə̂-ê, tchâme, azəzə̂
gbɛ̂ ndə̂ azü, köbo azə̂ ŷ nə̂. Ädə̈ käko ânyë tche wân gbokôngô Modô
ndə̂ yê ndə̂kə̂ tcha azü pâ cho gbɛ̂ ndə̂ andjë zadje su andjê sə̈ tchë. Modô
nə̈ lâme, tche də̈ Jezü Krîsiti.

Luû̂keꞌtösə̂ köbo ndə̂ a zɨ̂ Jezü la rə̂ lə̂ mbëtı̈ âtə, ndjë la rə ndə̂ tche
mbô rə̂ pâ cho âtə, la rə ndə̂ tche nyiísə̂ nə̈ sə̈ azü, la pö ndə̂ kuzü yêĐ,
ndjë la pö ndə̂kə̂ jo ndə̂ yê lə̂ kuzü. Jezü müꞌ pö la gbôgbô sə̈ azü, tche
tchä a-earə̂ tə̂kömbô, kə̈ grô angbongbo atchozö, kə̈ mbô angbängbä arə
ndə̂ ârôpâ küma azü. Lûke mbö ndjë ngâ bı̈chuû mbëtı: Ndə̂ â̂də̂ «Rə ndə̂
Abadjâ̂ngele mbô rə̂».

 
