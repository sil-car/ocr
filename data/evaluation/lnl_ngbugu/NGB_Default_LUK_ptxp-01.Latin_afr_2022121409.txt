Tchôtchô Pö ndə̂
LÛKE
mbô rə̂

(Luc)

Ndöndö pö pâ Tchôtchô Pö ndə̂ Lûke mbô rə̂

Mbëtı̈ꞌâtəꞌ wätə̂ Tchôtchô Pöꞌ ndə̂ Lûkeꞌ mbô rə̂. Lûkeꞌwâboꞌ tə̂ ngâ
badjângeleꞌ ndə̂ Jezü-a,ꞌ praâbalëꞌ tche mbötə̂ yê puꞌ azü ndə̂ andjë  zâ
tchêngbâ Jezü, ndə̂kə̂ yu andjê tə̂ arəꞌndə̂ ââmbô lə̂ tchiîísûwu ndə̂ Jezü zoo,
ndə̂kə̂ pa tche wunsə̂ nə̈ djîrə̂, tchə̂lə̂ pö nə̈ wutu gbɛ̂ kraâ lə̂ la yê. Pânə̈
tche mbô mbëtı âtə sə̈ ngâ akrə ndə̂ rə̈ yê wû pä Tëöfîle. Lûke də̈ ngâ earə̂
kə̂ tcha tə̂kömbô tə̂ azü, ânyëꞌ tche päla la badjângele Pôlo tə̂ gbölösə̂nə̈
ndə̂kə̂ mu pö ndə̂ Kriîsiti. Lə̂ azü gbɛ̂ ndə̂ andjë mbô Mbëtı̈ Ndjapä, Lûke
balë kä ndə̂ âwâbô wâtə̂ juîfu-ê. Praâbalë tche töꞌ pö ndə̂kə̂ mbo rə ndə̂
araâta ajuîfu, ânyë Tëöfîle la araagü nə̈ ndə̂ andjë wâbô wâtə̂ ajuiîfu wûnsə̂
Jezü Krîsiti djîrə̂.

Lûke tö rə̂ pä ajuîfu sə̈ alême lakə̂ krʉ bëte gbıɛ̈ ndə̂ tche wâ ndə̂kə̂
tcha andjê. Tchetchëꞌ kä ndə̂ a-earə̂ ndə̂ma Ndjapä tô pö ndə̂ yê alême
lə̂ Mbëtı̈ Ndjapä pä tche də̈ earə̂ kə̂ tcha azü ndə̂ Ndjapä wan-adje tchë.
Ndjapä wûnsə̂ nə̈ nə̂ pä âdə earə̂ kə̂ tcha azü âsəabô sə̂-ê, tchâme, azəzə̂
gb̂ ndə̂ azü, köbo azə̂ ŷ nə̂. Ädə̈ käkoꞌ ânyë tche wân gbokôngô Modô
ndə̂ yê ndə̂kə̂ tcha azü pâ cho gbɛ̂ ndə̂ andjë zadjeꞌsu andjê sə̈ tchë. Modô
nə̈ lâme, tche də̈ Jezü Kriísiti.

Lûkeꞌ tösə̂ köbo ndə̂ a zɨ̂ Jezü la rə̂ lə̂ mbëtı̈ꞌ âtə, ndjë la rə ndə̂ tche
mbô rə̂ pâ cho âtə, la rə ndə̂ tche nyiîsə̂ nə̈ꞌsə̈ azü, lapö ndə̂ kuzü yê,
ndjë la pö ndə̂kə̂ jo ndə̂ yê lə̂ kuzü. Jezü müꞌ pö la gbôgbô sə̈ azü, tche
tchä a-earə̂ tə̂kömbô, kə̈ grô angbongbo atchozö, kə̈ mbô angbängbä arə
ndə̂ ârôpâ küma azü. Lûke mbö ndjë ngâ bı̍chuû mbëtı: Ndə̂ âdə̂ «Rə ndə̂
Abadjângele mbô rə̂».

 
