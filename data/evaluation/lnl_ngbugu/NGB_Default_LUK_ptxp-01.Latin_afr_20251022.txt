Tchôtchô Pö̈ ndə̂
L0KE
mbô rə̂

(Luc)

Ndöndö pö pâ Tchôtchoô Pö ndə̂ Lûke mbo rə̃

Mbëtı̈ âtə wätə̃ Tchôtchô Pö ndə̂ Lûke mbo rə̂. Lûke wâbo tə̂ ngâ
badjângele ndə̂ Jezü-a, praâ̂balë tche mbötə̂ vê pu azü ndə̂ andjë zâ
tchêngbâ Jezü, ndə̂kə̂ vu andjê tə̂ arə ndə̂ âmbo lə̂ tchı̂sûwu ndə̂ Jezü zoo,
ndə̂kə̂ pa tche wunsə̂ nə̈ djırɔ̂, tchə̂lə̃ pö nə̈ wutu gbɛ̂ kraâ lə̂ la vê. Pânə̈
tche mbô mbëtı̈ âtə sɔ̈ ngâ akrə ndə̂ rə̈ vê wnû pä̈ Tëö̈file. Lûke də̈ ngâ earə̂
ə̂ tcha tə̂kö̈mbo tə̂ azü, ânvë tche päla la badjângele Pôlo tə̂ gbölösə̂nə̈
ndə̂kə̂ mu pö ndə̂ Kr̂siti. Lə̂ azü gbɛ̂ ndə̂ andjë̈ mbo Mbëtı̈ Ndjapä̈, Lɑke
balë̈ kä ndə̂ âwâbo wâtə̂ juı̂fu-ê. Praâbalë tche tö pö ndə̂kə̂ mbo rə ndə̂
araâta ajuıfu, ânvë̈ Tëöfile la araagü nə̈ ndə̂ andjë̈ wâbô wâtə̃ ajuıfu wûnsə̂
Jezü Kr̂siti djı̂rə̂.
Lûke tö rə̂ pä̈ ajuı̂fu sə̈ alême lakə̂ krʉ bëte gbı̈ɛ̈ ndə̂ tche wâ ndə̂kə̂
tcha andjê. Tchetchë kä ndə̂ a-earə̂ ndə̂ma Ndjapä̈ toõ pö ndə̂ vê alême
ə̃ Mbëtı̈ Ndjapä̈ pä̈ tche də̈ earə̂ kə̂ tcha azü ndə̂ Ndjapä̈ wan-adje tchë.
Ndjapä̈ wûnsə̂ nə̈ nə̂ pä̈ âdə earə̂ kə̂ tcha azü âsəabô sə̂-, tchâme, azəzə̃
gbɛ̂ ndə̂ azü, köbo azə̂ vû nə̂. ɑdə̈ käko ânvë tche wân gbokongo Modo
ndə̂ vê ndə̂kə̂ tcha azü pâ cho gbɛ̂ ndə̂ andjë̈ zadje su andjê sə̈ tchë. Modô
nə̈ lâme, tche də̈ Jezü Kr̂siti.

Lûke tö̈sə̂ köbo ndə̂ a zɨ̂ Jezü la rə̂ lə̂ mbëtı̈ âtə, ndjë̈ la rə ndə̂ tche
mbô rə̂ pâ cho âtə, la rə ndə̂ tche nvı̂sɔ̂ nə̈ sə̈ azü, la pö ndə̂ kuzü vê,
ndjë̈ la pö ndə̂kə̂ jo ndə̂ vê lə̂ kuzü. Jezü mü pö la gbôgbô sə̈ azü, tche
tchä a-earə̃ tə̂kö̈mbô, kə̈ grô angbongbo atchozö, kə̈ mbô angbängbä arə
ndə̂ ârôpâ küma azü. Lûke mbö ndjë̈ ngâ bı̈chuû mbëtï: Ndə̂ âdə̂ «Rə ndə̂
Abadjângele mbo rɔ̂».

