Tchôtchô Pö ndə̂
LÛKE
mbô rə̂

(Luc)

Ndöndö pö pâ Tchôtchô Pö ndə̂ Lûûke mbô rə̂

Mbëtı̈ âtəꞌ wätə̂  Tchôtchô ꞌPö ndə̂ Lûkeꞌ mbô rə̂. Lûkeꞌ wâboꞌ tə̂ ngâ
badjângeleꞌ ndə̂ Jezü-a,ꞌ praâbalë  tche mbötə̂ yê pu azü ndə̂ andjë zâ
tchêngbâ Jezü, ndə̂kə̂ yu andjê tə̂ arə ndə̂ âmbô lə̂ tchîísûwu ndə̂ Jezü zoo,
ndə̂kə̂ pa tche wunsə̂ nə̈ djiîírə̂, tchə̂lə̂ pö nə̈ wutu gbɛ̂ kraâ lə̂ la yê. Pânə̈Ō
tche mbô mbëtı̈ âtə sə̈ ngâ akrə ndə̂ rə̈ yê wû pä Tëöfîle. Lûke də̈ ngâ earə̂
kə̂ tcha tə̂kömbô tə̂ azü, ânyë tche päla la badjângele Pôlo tə̂ gbölösə̂nə̈
ndə̂kə̂ mu pö ndə̂ Krísiti. Lə̂ azü gbɛ̂ ndə̂ andjë mbô Mbëtı̍ Ndjapä, Lûke
balë kä ndə̂ âwâbô wâtə̂ juiîífu-ê. Praâbalë tche tö pö ndə̂kə̂ mbo rə ndə̂
araâta ajuiîífu, ânyë Tëöfîle la araagü nə̈ ndə̂ andjë wâbô wâtə̂ ajuîfu wûnsə̂
Jezü Krísiti djírə̂

Lûke tö rə̂ pä ajuiîífu sə̈ alême lakə̂ krʉ bëte gbıɛ̈ ndə̂ tche wâ ndə̂kə̂
tcha andjê. Tchetchë kä ndə̂ a-earə̂ ndə̂ma Ndjapä tô pö ndə̂ yê alême
lə̂ Mbëtı̍ Ndjapä pä tche də̈ earə̂ kə̂ tcha azü ndə̂ Ndjapä wan-adje tchë.
Ndjapä wûnsə̂ nə̈ nə̂ pä âdə earə̂ kə̂ tcha azü âsəabô sə̂-ê, tchâme, azəzə̂
gbɛ̂ ndə̂ azü, köbo azə̂ yû nə̂. Ädə̈ käko ânyë tche wân gbokôngô Modô
ndə̂ yê ndə̂kə̂ tcha azü pâ cho gbɛ̂ ndə̂ andjë zadje su andjê sə̈ tchë. Modô
nə̈ lâme, tche də̈ Jezü Krísiti.

Lûke tösə̂ köbo ndə̂ a zɨ̂ Jezü la rə̂ lə̂ mbëtı̍ âtə, ndjë la rə ndə̂ tche
mbô rə̂ pâ cho âtə, la rə ndə̂ tche nyiísə̂ nə̈ sə̈ azü, la pö ndə̂ kuzü yê,
ndjë la pö ndə̂kə̂ jo ndə̂ yê lə̂ kuzü. Jezü mü pö la gbôgbô sə̈ azü, tche
tchä a-earə̂ tə̂kömbô, kə̈ grô angbongbo atchozö, kə̈ mbô angbängbä arə
ndə̂ ârôpâ küma azü. Lûke mbö ndjë ngâ bı̍chuû mbëtı: Ndə̂ âdə̂ «Rə ndə̂
Abadjângele mbô rə̂».

 
