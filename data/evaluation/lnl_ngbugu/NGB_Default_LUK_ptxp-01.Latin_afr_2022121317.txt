Tchôtchô Pöꞌ ndə̂
LÛKE
mbô rə̂

(Luc)

Ndöndö pö pâ Tchôtchô Pö ndə̂ Lûûke mbô rə̂

Mbëtı̈ âtəꞌ wätə̂ ꞌTchôtchô Pöꞌ ndə̂ Lûkeꞌ mbô  rə̂. Lûkeꞌ wâboꞌ tə̂ ngâ
badjângeleꞌ ndə̂ JezüÃ-a,  praâbalëꞌ tcheꞌ mbötə̂ yê puꞌ azüꞌ ndə̂ andjëꞌ zâ
tchêngbâ Jezü, ndə̂kə̂ yu andjê tə̂ arə ndə̂ â̂mbô lə̂ tcĥsûwu ndə̂ Jezü zoo,
ndə̂kə̂ pa tche wunsə̂ nə̈ djiîrə̂, tchə̂lə̂ pö nə̈ wutu gbɛ̂ kraâ lə̂ la yê. Pânə̈
tche mbô mbëtı̈ âtə sə̈ ngâ akrə ndə̂ rə̈ yê wuû pä Tëöfîle. Lûke də̈ ngâ earə̂
kə̂ tcha tə̂kömbô tə̂ azü, ânyëꞌ tche päla la badjângele Pôlo tə̂ gbölösə̂nə̈
ndə̂kə̂ mu pö ndə̂ Kriîsiti. Lə̂ azü gbɛ̂ ndə̂ andjë mbô Mbëtı̈ Ndjapä, Lûke
balë kä ndə̂ âwâbô wâtə̂ juiîfu-ê. Praâbalë tche töꞌ pö ndə̂kə̂ mbo rə ndə̂
araâta ajuiîfu, ânyë Tëöfle laꞌaraagü nə̈ ndə̂ andjë wâbô wâtə̂ ajuiîfu wûnsə̂
Jezü Krísiti djiîrə̂

Lûke tö rə̂ pä ajuiîfu sə̈ alême lakə̂ krʉ bëte gbıɛ̈ ndə̂ tche wâꞌ ndə̂kə̂
tcha andjê.ꞌꞌTchetchëꞌ kä ndə̂ a-earə̂ ndə̂ma Ndjapä tô pö ndə̂ yê alême
lə̂ Mbëtı̈ Ndjapä pä tche də̈ earə̂ kə̂ tcha azü ndə̂ Ndjapä wan-adje tchë.
Ndjapä wûnsə̂ nə̈ nə̂ pä âdə earə̂ kə̂ tcha azü âsəabô sə̂-ê, tchâme, azəzə̂
gbɛ̂ ndə̂ azü, köbo azə̂ yû̂ nə̂. Ädə̈ käko ânyë tche wân gbokôngô Modô
ndə̂ yê ndə̂kə̂ tcha azü pâ cho gbɛ̂ ndə̂ andjë zadje su andjê sə̈ tchë. Modô
nə̈ lâ̂me, tche də̈ Jezü Kriísiti.

Luûke tösə̂ köbo ndə̂ a zɨ̂ Jezüꞌlaꞌrə̂ lə̂ mbëtı̈ âtə, ndjë la rə ndə̂ tche
mbô rə̂ pâ cho âtə, la rə ndə̂ tche nyiîsə̂ nə̈ sə̈ azü, la pöꞌ ndə̂ kuzü yê,
ndjë la pöꞌ ndə̂kə̂ jo ndə̂ yê lə̂ kuzü. Jezü müꞌ pö la gbôgbô sə̈ azü, tche
tchä a-earə̂ tə̂kömbô, kə̈ grô angbongbo atchozö, kə̈ mbô angbängbä arə
ndə̂ ârôpâ küma azü. Lûke mbö ndjë ngâ bı̍chuû mbëtı: Ndə̂ âdə̂ «Rə ndə̂
Abadjângele mbô rə̂».

 
