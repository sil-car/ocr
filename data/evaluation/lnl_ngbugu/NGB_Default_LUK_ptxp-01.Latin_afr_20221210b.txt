Tchôtchô Pö ndə̂
LÛûKE
mbô rə̂

(Luc)

Ndöndö pö pâ Tchôtchô Pö ndə̂ L̂ke mbôô rə̂

Mbëtı̈ âtəꞌ wätə̂ Tchôtchô Pö ndə̂ L̂ke  mbô rə̂. L̂keꞌ wâboꞌ tə̂ ngâ
badjângeleꞌ ndə̂ Jezü-a,ꞌ praâbalëꞌ tcheꞌ mbötə̂ yê puꞌ azü ndə̂ andjë  zâ
tchêngbâ Jezü, ndə̂kə̂ yu andjêꞌtə̂ arə ndə̂ âmbô lə̂ tchiísû̂wu ndə̂ Jezü zoo,
ndə̂kə̂ pa tche wunsə̂ nə̈ dĵrə̂, tchə̂lə̂ pö nə̈ wutu gbɛ̂ kraâ lə̂ la yê. Pânə̈
tche mbô mbëtı̈ âtə sə̈ ngâ akrə ndə̂ rə̈ yê wû pä Tëöf̂le. Lû̂ke də̈ ngâ earə̂
kə̂ tcha tə̂kömbô tə̂ azü, ânyë tche päla la badjângele Pôlo tə̂ gbölösə̂nə̈
ndə̂kə̂ mu pö ndə̂ Kŕsiti. Lə̂ azü gbɛ̂ ndə̂ andjë mbô Mbëtı̈ Ndjapä, Lû̂ke
balë kä ndə̂ âwâbô wâtə̂ juîfu-ê. Praâbalë tche tö pö ndə̂kə̂ mbo rə ndə̂
araâta ajuîfu, ânyë Tëöf̈le laꞌaraagü nə̈ ndə̂ andjë wâbô wâtə̂ ajuiîfu wûnsə̂
Jezü Kŕsiti djírə̂.

Lûke tö rə̂ pä ajuîfuꞌsə̈ alême lakə̂ krʉꞌ bëte gbı̈ɛ̈ ndə̂ tche wâꞌ ndə̂kə̂
tcha andjê. Tchetchë kä ndə̂ a-earə̂ ndə̂ma Ndjapä tô pö ndə̂ yê alême
lə̂ Mbëtı̈ Ndjapä pä tche də̈ earə̂ kə̂ tcha azü ndə̂ Ndjapä wan-adje tchë.
Ndjapä wûnsə̂ nə̈ nə̂ pä âdə earə̂ kə̂ tcha azü âsəabô sə̂-ê, tchâme, azəzə̂
gbɛ̂ ndə̂ azü, köbo azə̂ y̍ nə̂. Ädə̈ käko ânyë tche wân gbokôngô Modô
ndə̂ yê ndə̂kə̂ tcha azü pâ cho gbɛ̂ ndə̂ andjë zadje su andjêꞌsə̈ tchë. Modô
nə̈ lâme, tche də̈ Jezü Kŕsiti.

Lûke tösə̂ köbo ndə̂ a zɨ̂ Jezü la rə̂ lə̂ mbëtı âtə, ndjë la rə ndə̂ tche
mbô rə̂ pâ cho âtə, la rə ndə̂ tche nyísə̂ nə̈ sə̈ azü, la pö ndə̂ kuzü yê,
ndjë la pö ndə̂kə̂ jo ndə̂ yê lə̂ kuzü. Jezü mü pö la gbôgbô sə̈ azü, tche
tchä a-earə̂ tə̂kömbô, kə̈ grô angbongbo atchozö, kə̈ mbô angbängbä arə
ndə̂ ârôpâ küma azü. Lû̂ke mbö ndjë ngâ bı̈chuû̂ mbëtı: Ndə̂ âdə̂ «Rə ndə̂
Abadjângele mbô rə̂».

 
