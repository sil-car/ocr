Ngbɑ̈ngbɑ yöngö mʉ̂ ɑâ
Luke

gbɑ kɑ̂ mbɨ̍t
(Luc)

Wılľ̂ yöngö kâ älɨ̂ Ngbängba Yöngö mʉ̂ â Luke gba kâ mbɨ̈tɨ̈

Bägbambɨ̍tɨ̈ mê na dongotölon, lümä kö yä Luke. Nɨ̈ kö nɨ̈ Polo la nâ nô
akʉlâ andʉ̈gʉ-gäwɨ̍ sä kö. Ko gbâ Mbɨ̍tɨ̈ Sʉ̈ngʉ aMatɨ̈ma hı̍. Ko gba ambɨ̍tɨ
ı̍yö mʉ̂ nɨ̍ kʉlâ kʉ̈mbâ â lʉ̈mäꞌ kö dʉ mʉ̈ yä Teofili, dʉ̂ mʉ̈ na kʉlâ yagba
nı̈ të Lomo.

Teofili la gı̍nı̍ päyî abänlı̂ Ngbängba Yöngöꞌkatɨ̂ Zezu Kilisite gı̈na. Luke
yɨ yä â Teofili ı̈nı̍ yâ kpölö mʉ̂ kô gini mʉ̈ katɨ̂ Zezu dʉ nɨ̍ bıtâ yä dʉ tɨ̂
sägı̈ni së. ꞌTɨ̈sʉ̂ â Luke gba kʉlâ mbɨ̍tɨ̈ mbünyä mbünyä kaâ älɨ̂ aheɨ̈n mʉ̂̍
kô kana mʉ̈ nâ kʉ̈tʉ̂ bâ nâ älɨ̂ sëndë: vʉ̈nga Zezu, aheɨ̈n mʉ̂ kô kana mʉ̈
nâ älɨ̂ sëndë, kulugba kö näa zɨ̍zɨngɨ kö nâ kûlûgba.

Nâ lögbo mʉ̂ zäa, abazêngele të Lomo zali atë Izalayele pë yä na känâ
aheɨ̈n ngunle nɨ̍ anı̍. Sezala la dʉ na yagba gbëngë nâ älɨ̂ atë mʉ̂ pë dʉ̂
mʉ̈ nâ tı̈ Lomo.

Luke la gba mbɨ̍tɨ̈ mʉ̂ bä yüga yä Zezu nä Kilisite nɨ̈ bı̈tâ, Bägʉsʉ anı̍ â
Zagi la kida lä mʉ̂ yä un na gâ bä tɨ̍ma kö. Ngbängba Yöngö Bägʉsʉ anı
mʉ̂ â Zagi tɨmɨ kö mʉ dʉ katɨ̂ anı̍ älɨ́sëndë pë. Luke nɨ̍ tû, dʉ̂ ngä mʉ na
Zuife dʉ̈, gba mbɨ̍tɨ̍ mʉ̂ nı̍ Teofili, dʉ̈ ngä mʉ na Zuife hı̍ dʉ.
