Ngbängbɑ yöngö mʉ̂ â
Luke

gbɑ kâ mbɨtɨ
(Luc)

Wıl̈̂ yöngö kâ älɨ̂ Ngbängba Yöngö mʉ̂ â Luke gba kâ mbɨ̈tɨ̈

Bägbambɨ̍tɨ̈ꞌmê na dongotölon, lümä kö yä Luke. Nɨ̈ kö nɨ̍ Polo la nâ nô
akʉlâ andʉ̈gʉ-gäwɨ sä kö. Ko gbâ Mbɨ̍tɨ̈ Sʉ̈ngʉ aMatɨ̍ma hı̍. Ko gba ambɨ̍tɨ̍
ı̍yö mʉ̂ nɨ̍ kʉlâ kʉ̈mbâ â lʉ̈mä kö dʉ mʉ̈ yä Teofili, dʉ̂ mʉ̈ na kʉlâ yagba
nı̍ të Lomo.

Teofili la gı̍nı̍ päyiîí abänlîí Ngbängba Yöngö katɨ̂ Zezu Kilisite gı̈na. Luke
yɨ yä â Teofili ı̈nı̍ yâ kpölö mʉ̂ kô gini mʉ̈ katɨ̂ Zezu dʉ nɨ̍ bı̍tâ yä dʉ tɨ
sägı̈ni së. Tɨ̍sʉ̂ â Luke gba kʉlâ mbɨ̍tɨ̈ mbünyä mbünyä kaâ älɨ́ aheɨ̍n mʉ̂
kô kana mʉ̈ nâ kʉ̈tʉ̂ bâ nâ älɨ́ sëndë: vʉ̈nga Zezu, aheɨ̍n mʉ̂ kô kana mʉ̈
nâ älɨ̂ sëndë, kulugba kö näa zɨ̍zɨngɨ kö nâ kûlûgba.

Nâ lögbo mʉ̂ zäa, abazêngele të Lomo zali atë Izalayele pë yä na känâ
aheɨ̍n ngunle nɨ̍ anı̍. Sezala la dʉ na yagba gbëngë nâ älɨ́ atë mʉ̂ pë dʉ̂
mʉ̈ nâ tı̈ Lomo.

Luke la gba mbɨ̍tɨ̈ mʉ̂ bä yüga yä Zezu nä Kilisite nɨ̍ bıtâ, Bägʉsʉ anı̍ â
Zagi la kida lä mʉ̂ yä un na gâ bä tɨ̍ma kö. Ngbängba Yöngö Bägʉsʉ anı
mʉ̂ â Zagi tɨmɨ kö mʉ dʉ katɨ́ anı̍ älɨ́sëndë pë. Luke nɨ̍ tû, dʉ̂ ngä mʉ na
Zuife dʉ̈, gba mbɨ̍tɨ̈ mʉ̂ nı̍ Teofili, dʉ̈ ngä mʉ na Zuife hı̍ dʉ̈.
