Ngbängba yöngö mʉ̂ â

Luke

gba kâ mbɨ̈tɨ̈
(Luc)
Wïlî yöngö kâ älɨ̂ Ngbängba Yöngö mʉ̂ â Luke gba kâ mbɨ̈tɨ̂
Bägbambɨ̈tɨ̈ mê na dongotölon, lümä kö yä Luke. Nɨ̈ kö nɨ̈ Polo la nâ nô
akʉlâ andʉ̈gʉ-gäwɨ̈ sä kö. Ko gbâ Mbɨ̈tɨ̈ Sʉ̈ngʉ aMatɨ̈ma hï. Ko gba ambɨ̈tɨ̈
ïyö mʉ̂ nɨ̈ kʉlâ kʉ̈mbâ â lʉ̈mä kö dʉ mʉ̈ yä Teofili, dʉ̂ mʉ̈ na kʉlâ yagba
nï të Lomo.
Teofili la gïnï päyî abänlî Ngbängba Yöngö katɨ̂ Zezu Kilisite gïna. Luke
yɨ yä â Teofili ïnï yâ kpölö mʉ̂ kô gini mʉ̈ katɨ̂ Zezu dʉ nɨ̈ bïtâ yä dʉ tɨ̂
sägïni së. Tɨ̈sʉ̂ â Luke gba kʉlâ mbɨ̈tɨ̈ mbünyä mbünyä kaâ älɨ̂ aheɨ̈n mʉ̂
kô kana mʉ̈ nâ kʉ̈tʉ̂ bâ nâ älɨ̂ sëndë: vʉ̈nga Zezu, aheɨ̈n mʉ̂ kô kana mʉ̈
nâ älɨ̂ sëndë, kulugba kö näa zɨ̈zɨngɨ kö nâ kûlûgba.
Nâ lögbo mʉ̂ zäa, abazêngele të Lomo zali atë Izalayele pë yä na känâ
aheɨ̈n ngunle nɨ̈ anï. Sezala la dʉ na yagba gbëngë nâ älɨ̂ atë mʉ̂ pë dʉ̂
mʉ̈ nâ tï Lomo.
Luke la gba mbɨ̈tɨ̈ mʉ̂ bä yüga yä Zezu nä Kilisite nɨ̈ bïtâ, Bägʉsʉ anï â
Zagi la kida lä mʉ̂ yä un na gâ bä tɨ̈ma kö. Ngbängba Yöngö Bägʉsʉ anï
mʉ̂ â Zagi tɨmɨ kö mʉ dʉ katɨ̂ anï älɨ̂sëndë pë. Luke nɨ̈ tû, dʉ̂ ngä mʉ na
Zuife dʉ̈, gba mbɨ̈tɨ̈ mʉ̂ nï Teofili, dʉ̈ ngä mʉ na Zuife hï dʉ̈.

1
