Ngbɑ̈ngbɑ yöngö mʉ̂ â
Luke

gba kâ mbɨ̈ẗ
(Luc)

Wı̈lɨ̂ yöngö kâ älɨ̂Ngbängba Yöngö mʉ̂ â Luke gba kâ mbɨtɨ

Bägbambɨ̈tɨ̈ mê na dongotölon, lümä kö yä Luke. Nɨ̈ kö nɨ̈ Polo la nâ nô
akʉlâ andʉ̈gʉ-gäwɨ̈ sä kö. Ko gbâ Mbɨ̈tɨ̈Sʉ̈ngʉ aMatɨ̈ma hı̍. Ko gba ambɨ̈tɨ
ïyö mʉ̂ nɨ̈ kʉlâ kʉ̈mbâ â lʉ̈mä kö dʉ mʉ̈ yä Teofili, dʉ̂ mʉ̈ na kʉlâ yagba
nɨ të Lomo.

Teofili la gɨ̈nı̈ päyı̂ abänlNgbängba Yöngö katɨ̂Zezu Kilisite gına. Luke
yɨ yä â Teofili inı̈ yâ kpölö mʉ̂ kô gini mʉ̈ katɨ̂ Zezu dʉ nɨ̈ bitâ yä dʉ tɨ
sägïni së. Tɨ̈sâ̂ â Luke gba kʉlâ mbɨ̈ẗ mbünyä mbünyä kaâ älɨ aheɨ̈n mʉ̂
kô kana mʉ̈ nâ kʉ̈tâ̂ bâ nâ älɨ sëndë: vʉ̈nga Zezu, aheɨ̈n mʉ̂ kô kana mʉ̈
nâ̂ älɨ sëndë, kulugba kö näa zɨ̈zɨngɨ kö nâ kûlûgba.

Nâ lögbo mʉ̂ zä̈a, abazêngele të Lomo zali atë Izalayele pë yä na känâ
aheɨ̈n ngunle nɨ̈ anɨ̈. Sezala la dʉ na yagba gbëngë nâ̂ älɨ atë mʉ̂ pë dʉ̂
mʉ̈ nâ̂ tı̈ Lomo.

Luke la gba mbɨ̈tɨ̈ mʉ̂ bä yüga yä Zezu nä Kilisite nɨ̈ bitâ, Bägʉsʉ anı̈ â
Zagi la kida lä mʉ̂ yä un na gâ bä tɨ̈ma kö. Ngbängba Yöngö Bägʉsʉ anı
mʉ̂ â Zagi tɨmɨ kö mʉ dʉ katɨ̂ anɨ̈ älɨ̂sëndë pë. Luke nɨ̈ tû, dʉ̂ ngä mʉ na
Zuife dʉ̈, gba mbɨ̈tɨ̈ mʉ̂ nɨ̈ Teofili, dʉ̈ ngä mʉ na Zuife hı dʉ̈.
