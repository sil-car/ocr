Ngbängba yöngö mʉ̂
Luke

gba kɑ̂ mbɨ̈̈
(Luc)

Wı̈lî̂ yöngö kâ älɨ̂Ngbängba Yöngö mʉ̂ â Luke gba kâ mbɨ̈tɨ

Bägbambɨ̈tɨ̈ mê na dongotölon, lümä kö yä Luke. Nɨ̍ kö nɨ̈ Polo la nâ nô
akʉlâ andʉ̈gʉ-gäwɨ̈ sä kö. Ko gbâ Mbɨ̍tɨ̈ Sʉ̈ngʉ aMatɨ̈ma hi̍. Ko gba ambɨ̍tɨ̈
ı̈yö mʉ̂ nɨ̈ kʉlâ kʉ̈mbâ â lʉ̈mä kö dʉ mʉ̈ yä Teofili, dʉ̂ mʉ̈ na kʉlâ yagba
nı̈ të Lomo.

Teofili la gï̍nı̈ päyı abänlı Ngbängba Yöngö katɨ̂ Zezu Kilisite gı̍na. Luke
yɨ yä â Teofili ı̈nï yâ kpölö mʉ̂ kô gini mʉ̈ katɨ̂ Zezu dʉ nɨ̈ bı̍tâ yä dʉ tɨ̂
sägı̍ni së. Tɨ̈sʉ̂ â Luke gba kʉlâ mbɨ̈ẗ mbünyä mbünyä kaâ älɨ̂ aheɨ̈n mʉ̂
kô kana mʉ̈ nâ kʉ̈tʉ̂ bâ nâ älɨ̂ sëndë: vʉ̈nga Zezu, aheɨ̈n mʉ̂ kô kana mʉ̈
nâ älɨ̂ sëndë, kulugba kö näa zɨ̍zɨngɨ kö nâ kûlûgba.

Nâ lögbo mʉ̂ zäa, abazêngele të Lomo zali atë Izalayele pë yä na känâ
aheɨ̈n ngunle nɨ̈ anḭ̈. Sezala la dʉ na yagba gbëngë nâ älɨ̂ atë mʉ̂ pë dʉ̂
mʉ̈ nâ tï̈ Lomo.

Luke la gba mbɨ̈ẗɨ̈ mʉ̂ bä yüga yä Zezu nä Kilisite nɨ̈ bı̍tâ, Bägʉsʉ anı̈ â
Zagi la kida lä mʉ̂ yä un na gâ bä tɨ̈ma kö. Ngbängba Yöngö Bägʉsʉ anı̈
mʉ̂ â Zagi tɨmɨ kö mʉ dʉ katɨ̂ anı̈ älɨ̂sëndë pë. Luke nɨ̈ tû, dʉ̂ ngä mʉ na
Zuife dʉ̈, gba mbɨ̍tɨ̈ mʉ̂ nı̈ Teofili, dʉ̈ ngä mʉ na Zuife hı̍ dʉ̈.
