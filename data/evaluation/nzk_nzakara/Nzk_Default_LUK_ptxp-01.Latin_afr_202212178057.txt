Ngbüngbɑ yöngö mʉ̂ ɑ̂
Luke

gba kɑ mbɨ̈t
(Luc)

Wilí yöngö kaâ älɨ̂Ngbängba Yöngö mʉ̂ â Luke gba kâ mbɨtɨ

Bägbambɨtɨ̈mê na dongotölon, lümä kö yä Luke. Nɨ̈ kö nɨ̈Polo la nâ nô
akʉlâ andʉ̈gʉ-gäwɨ̈ sä kö. Ko gbâ Mbɨtɨ̈Sʉ̈ngʉ aMatɨ̈ma hi̍. Ko gba ambɨtɨ̈
ïyö mʉ̂ nɨ̈ kʉlâ kʉ̈mbâ â lʉ̈mä kö dʉ mʉ̈ yä Teofili, dʉ̂ mʉ̈ na kʉlâ yagba
n̈ të Lomo.

Teofili la ginï päy abänlíNgbängba Yöngö katɨ̂Zezu Kilisite gïna. Luke
yɨ yä â Teofili ïnï yâ kpölö mʉ̂ kô gini mʉ̈ katɨ̂ Zezu dʉ nɨ̈ bitâ yä dʉ tɨ
sägini së. Tɨ̰sʉ̂ â Luke gba kʉlâ mbɨ̈tɨ̈ mbünyä mbünyä kaâ älɨ̂ aheɨ̈n mʉ̂
kô kana mʉ̈ nâ kʉ̈tʉ̂ bâ nâ älɨ̂ sëndë: vʉü̈nga Zezu, aheɨ̈n mʉ̂ kô kana mʉ̈
nâ älɨ̂ sëndë, kulugba kö näa zɨ̈zɨngɨ kö nâ kûlûgba.

Nâ lögbo mʉ̂ zäa, abazêngele të Lomo zali atë Izalayele pë yä na känâ
aheɨ̈n ngunle nɨ̈ ani. Sezala la dʉ na yagba gbëngë nâ älɨ̂ atë mʉ̂ pë dʉ̂
mʉ̈ nâ ti Lomo.

Luke la gba mbɨtɨ̈ mʉ̂ bä yüga yä Zezu nä Kilisite nɨ̈ bi̍tâ, Bägʉsʉ ani â
Zagi la kida lä mʉ̂ yä un na gâ bä tɨ̈ma kö. Ngbängba Yöngö Bägʉsʉ anï
mʉ̂ â Zagi tɨmɨ kö mʉ dʉ katɨ̂ anï älɨ̂së̈ndë pë. Luke nɨ̈ tû, dʉ̂ ngä mʉ na
Zuife dʉ̈, gba mbɨ̈tɨ̈ mʉ̂ nï Teofili, dʉ̈ ngä mʉ na Zuife hi̍ dʉ̈.
