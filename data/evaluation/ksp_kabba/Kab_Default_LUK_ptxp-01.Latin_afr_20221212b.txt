Tar kə̂ Majiï kə̂
LUKU
dda makəturu tə̂

Tar dɔ Makəturu tə̂ le

Nje-ddaꞌꞌmakəturuꞌꞌ kə̂  kâraꞌ baaꞌ kə̂ dawꞌꞌ bbarɛ̂ꞌ nanꞌꞌLukuꞌ leꞌ njaa
dda makəturuje joo, Tarꞌ kə̂ Majiꞌkə̂ Luku ddaꞌmakəturuꞌ tə̂ kəꞌ Kulaje
ləꞌ njê-kaw-kulaje.ꞌMakəturuꞌꞌtə̂  kə̂ꞌ toꞌꞌdɔngɔrɛ̂  le,ꞌ Lukuꞌꞌpaꞌ tarꞌ arə
njê-mə-kunnje kə̂ gəlde to Jiipije ang kə̂ aw paje ndɔn-tar gɛrɛkə. Nɔru
gəl marə tarje kə̂ kətərə ta gərə kandɛ̂ kə gəl nɛ̂n-ji-bbeje lə Jiipije kə̂
njê-mə-kunnjeꞌle gərəje ang. Luku dda makəturu le bba karə dəwje kə̂ dɔ
nangə tə̂ tɔyn kə̂ toje to Jiipije ang, mə bbalje tə̂ tɔyn asəje ta gərə to Jeju
to Nje-kajide.

Luku le tɔju nɛ̂n kə̂ uwa wure nya mə tar tə̂ lə Jeju kə tar kisi lə Jeju
kə̂ isi nɛ̂n dɔ nangə tə̂

Lubba ula Jeju-Kristə karəꞌaji dəwje tɔyn kə̂ toje ngɔsi mba tɛɛ̂ kə rɔde
tə̂. Dəwjeꞌkə̂ njê-marədejeꞌyabbəjedeꞌâ Jeju ndikide nya: njê-nɛ̂n-ddaje kə̂
maji ang, dəwje kə̂ ngaji, njê-ndooje, njê-rɔ-toje, njê-mbaje.

Njê-mə-kunnjeꞌꞌ kə̂  Lukuꞌ awꞌꞌpaꞌ tarꞌꞌ arədeꞌ le,ꞌ aꞌ duꞌ ang,  tojeꞌ to
njê-nɛ̂n-kingaje. Lukuꞌ pa tarje lə Jejuꞌ kə̂ pa nya dɔ tar nɛ̂n-kingaꞌ tə̂,
nɛ̂n-kɔju-marɛ̂, lo-kanyɛ̂ tə̂ 12:16-21 ddəm lo-kanyɛ̂ tə̂ 16ꞌ ddəm. Luku
duju njê-njaje go Jeju tə̂ karə unnje nɛ̂n-kingaje ləde ddaje nɛ̂n kula mba
Lubba kə kəsə dəwje.

Makəturuꞌ Tarꞌꞌkə̂ Majiꞌꞌkə̂ Lukuꞌ  ddaꞌleꞌꞌtungaꞌ dɔꞌ nɛ̂njeꞌꞌtə̂ kə̂ njaje
Jerujalɛm (24), lo kə̂ nunn kute dɔɛ tə̂ le (1 kə 2). Kɔsu kɔyn makəturu
tə̂ le, Jeju tɔju rɔɛ̂ kəm baa arə njê-njaje goe tə̂ ngaâ rɔde nəəlde nya.
Kunn-kutu kisi tə̂ kə̂ Jeju isi nɛ̂n kəm dəwje tə̂ njaa ndil kə̂ in rɔ Lubba
tə̂ dduse, to Ndil-mə-nda (lo-kanyɛ̂ 3 kə 4). Njê-njaje go Jeju tə̂ a kingaje
Ndil le tɔ (24:49). Dâ kasəje ta duju Lubba, ta kɔsu gaji maji laa tokə lə
Jeju le tɔ.
