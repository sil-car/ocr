Tar kə̂ Maji kə̂
LUKU
dda makəturu tə̂

Tar dɔ Makəturu tə̂ le

Nje-ddaꞌꞌ makəturuꞌꞌkə̂  kâraꞌꞌ baaꞌꞌkə̂  dawꞌꞌ bbarɛ̂  nanꞌꞌLukuꞌ leꞌ njaa
ddaꞌ makəturujeꞌ joo, ꞌTarꞌ kə̂ Majiꞌꞌkə̂ Lukuꞌ ddaꞌꞌmakəturuꞌꞌtə̂ kəꞌ Kulaje
ləꞌꞌ ꞌnjê-kaw-kulaje. ꞌ Makəturuꞌꞌtə̂  kə̂  toꞌꞌ dɔngɔrɛ̂ꞌ le,ꞌ Lukuꞌꞌ paꞌꞌtarꞌ arə
njê-mə-kunnje kə̂ gəlde to Jiipije ang kə̂ aw paje ndɔn-tar gɛrɛkə. Nɔru
gəl marə tarje kə̂ kətərəꞌ ta gərə kandɛ̂ kəꞌ gəl nɛ̂n-ji-bbejeꞌləꞌ Jiipije kə̂
njê-mə-kunnje le gərəje ang. Luku dda makəturu le bba karə dəwje kə̂ dɔ
nangə tə̂ tɔyn kə̂ toje to Jiipije ang, mə bbalje tə̂ tɔyn asəje ta gərə to Jeju
to Nje-kajide.

Luku le tɔju nɛ̂n kə̂ uwa wure nya mə tar tə̂ lə Jeju kə tar kisi lə Jeju
kə̂ isi nɛ̂n dɔ nangə tə̂.

Lubba ula Jeju-Kristə karə aji dəwje tɔyn kə̂ toje ngɔsi mba tɛɛ̂ kə rɔde
tə̂. Dəwje kə̂ njê-marədeje yabbəjedeꞌâ Jeju ndikide nya: njê-nɛ̂n-ddajeꞌkə̂
maji ang, dəwje kə̂ ngaji, njê-ndooje, njê-rɔ-toje, njê.mbaje.

Njê-mə-kunnjeꞌꞌkə̂  Lukuꞌꞌꞌawꞌꞌ paꞌꞌꞌtarꞌꞌ arədeꞌ le, ꞌ aꞌꞌduꞌꞌ ang, ꞌ tojeꞌꞌto
njê-nɛ̂n-kingaje.ꞌ Lukuꞌ paꞌ tarjeꞌ ləꞌ Jejuꞌ kə̂ paꞌ nyaꞌ dɔꞌꞌtarꞌ nɛ̂n-kingaꞌ tə̂,
nɛ̂n-kɔju-marɛ̂, lo-kanyɛ̂ tə̂ 12:16-21ꞌ ꞌddəmꞌlo-kanyɛ̂ tə̂ 16ꞌ ddəm. Luku
duju njê-njaje go Jeju tə̂ karə unnje nɛ̂n-kingaje ləde ddaje nɛ̂n kula mba
Lubba kə kəsə dəwje.

MakəturuꞌꞌTarꞌꞌkə̂ Majiꞌꞌkə̂ Lukuꞌ ddaꞌꞌleꞌ tungaꞌ dɔꞌꞌnɛ̂njeꞌꞌtə̂ kə̂ njaje
Jerujalɛm (24), lo kə̂ nunn kute dɔɛ tə̂ le (1 kə 2). Kɔsu kɔyn makəturu
tə̂ le, Jejuꞌꞌtɔju rɔɛ̂ kəmꞌꞌbaa arə njê-njaje goe tə̂ ngaâꞌ rɔde nəəlde nya.
Kunn-kutu kisi tə̂ kə̂ Jeju isi nɛ̂n kəm dəwje tə̂ njaa ndil kə̂ in rɔ Lubba
tə̂ dduse, to Ndil-mə-nda (lo-kanyɛ̂ 3 kə 4). Njê-njaje go Jeju tə̂ a kingaje
Ndil le tɔ (24:49). Dâ kasəje ta duju Lubba, ta kɔsu gaji maji laa tokə lə
Jeju le tɔ.
