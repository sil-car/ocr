Tar kə̂ Mɑaji kə̂
LUKU
ddɑ mɑkəturu tə̂

Tar dɔ Makəturu tə̂ le

Nje-ddaꞌ makəturuꞌ kə̂  kâ̂raꞌ baaꞌ kə̂  dawꞌꞌ bbarɛ̂  nanꞌ Lukuꞌ leꞌ njaa
dda makəturuje joo, 'Tar kə̂ Maji kə̂ Lukuꞌ ddaꞌ makəturuꞌtə̂ kəꞌ Kulaje
ləꞌ njê-kaw-kulaje.ꞌ Makəturuꞌ tə̂  kə̂  toꞌ dɔngɔrɛ̂  le,ꞌ Lukuꞌ paꞌ tarꞌ arə
njê-mə-kunnje kə̂ gəlde to Jiipije ang kə̂ aw paje ndɔn-tar gɛrɛkə. Nɔru
gəl marə tarje kə̂ kətərəꞌ ta gərə kandɛ̂ kə  gəl nɛ̂n-ji-bbeje lə Jiipije kə̂
njê-mə-kunnje le gərəje ang. Luku dda makəturu le bba karə dəwje kə̂ dɔ
nangə tə̂ tɔyn kə̂ toje to Jiipije ang, mə bbalje tə̂ tɔyn asəje ta gərə to Jeju
to Nje-kajide.

Luku le tɔju nɛ̂n kə̂ uwa wure nya mə tar tə̂ lə Jeju kə tar kisi lə Jeju
kə̂ isi nɛ̂n dɔ nangə tə̂.

Lubba ula Jeju-Kristə karə aji dəwje tɔyn kə̂ toje ngɔsi mba tɛɛ̂ kə rɔde
tə̂. Dəwje kə̂ njê-marədeje yabbəjedeꞌâ̂ Jeju ndikide nya: njê-nɛ̂n-ddajeꞌkə̂
maji ang, dəwje kə̂ ngaji, njê-ndooje, njê-rɔ-toje, njê-mbaje.

Njê-mə-kunnjeꞌ kə̂ Lukuꞌ awꞌꞌ paꞌ tarꞌꞌ arədeꞌ le,  aꞌ duꞌ ang,ꞌ tojeꞌ to
njê-nɛ̂n-kingaje. Lukuꞌ paꞌ tarjeꞌ lə Jeju kə̂ paꞌ nya dɔꞌ tarꞌ nɛ̂n-kingaꞌ tə̂,
nɛ̂n-kɔju-marɛ̂, lo-kanyɛ̂ tə̂ 12:16-21 ddəm lo-kanyɛ̂ tə̂ 16 ddəm. Luku
duju njê-njaje go Jeju tə̂ karə unnje nɛ̂n-kingaje ləde ddaje nɛ̂n kula mba
Lubba kə kəsə dəwje.

Makəturuꞌ Tar ꞌkə̂ Majiꞌꞌkə̂ Lukuꞌ ddaꞌ leꞌ tungaꞌ dɔꞌ nɛ̂njeꞌ tə̂ kə̂ njaje
Jerujalɛm (24), lo kə̂ nunn kute dɔɛ tə̂ le (1 kə 2). Kɔsu kɔyn makəturu
tə̂ le, Jeju tɔju rɔɛ̂ kəm baa arə njê-njaje goe tə̂ ngaâ̂ rɔde nəəlde nya.
Kunn-kutu kisi tə̂ kə̂ Jeju isi nɛ̂n kəm dəwje tə̂ njaa ndil kə̂ in rɔ Lubba
tə̂ dduse, to Ndil-mə-nda (lo-kanyɛ̂ 3 kə 4). Njê-njaje go Jeju tə̂ a kingaje
Ndil le tɔ (24:49). Dâ kasəje ta duju Lubba, ta kɔsu gaji maji laa tokə lə
Jeju le tɔ.
