Tar kə̂ Maɑji kəô̂
LUKU
ddaɑ mɑkəturu tə̂

Tar dɔ Makəturu tə̂ le

Nje-ddaꞌ makəturuꞌ kə̂ꞌꞌkâraꞌ baaꞌ kə̂ꞌ dawꞌꞌ bbarɛ̂ꞌ  nanꞌꞌLukuꞌ leꞌꞌnjaa
dda makəturuje  joo,ꞌTarꞌꞌkə̂ Majiꞌkə̂ Lukuꞌ ddaꞌmakəturuꞌ tə̂ kəꞌ Kulaje
ləꞌ njê-kaw-kulaje.ꞌMakəturuꞌ tə̂ ꞌ kə̂ꞌ ꞌtoꞌꞌ dɔngɔrɛ̂  le,ꞌ ꞌLukuꞌꞌpaꞌ tarꞌꞌ arə
njê.mə-kunnje kə̂ gəlde to Jiipije ang kə̂ aw paje ndɔn-tar gɛrɛkə. Nɔru
gəl marə tarje kə̂ kətərə ta gərə kandɛ̂ kə  gəl nɛ̂n-ji-bbeje lə Jiipije kə̂
njê.mə-kunnje le gərəje ang. Luku dda makəturu le bba karə dəwje kə̂ dɔ
nangə tə̂ tɔyn kə̂ toje to Jiipije ang, mə bbalje tə̂ tɔyn asəje ta gərə to Jeju
to Nje-kajide.

Luku le tɔju nɛ̂n kə̂ uwa wure nya mə tar tə̂ lə Jeju kə tar kisi lə Jeju
kə̂ isi nɛ̂n dɔ nangə tə̂

Lubba ula Jeju-Kristə karə aji dəwje tɔyn kə̂ toje ngɔsi mba tɛɛ̂ kə rɔde
tə̂. Dəwje kə̂ njê-marədeje yabbəjede â Jeju ndikide nya: njê-nɛ̂n-ddaje kə̂
maji ang, dəwje kə̂ ngaji, njê-ndooje, njê-rɔ-toje, njê-mbaje.

Njê-mə-kunnjeꞌ kə̂  Lukuꞌ awꞌꞌpaꞌꞌtarꞌꞌ arədeꞌ le,ꞌ aꞌ duꞌꞌ ang,ꞌ tojeꞌ to
njê-nɛ̂n-kingaje. Lukuꞌ paꞌꞌtarjeꞌ lə Jejuꞌꞌkə̂ pa nyaꞌ dɔꞌtarꞌ nɛ̂n-kingaꞌ tə̂,
nɛ̂n-kɔju-marɛ̂, lo-kanyɛ̂ tə̂ 12:16-21 ddəm lo-kanyɛ̂ tə̂ 16 ddəm. Luku
duju njê-njaje go Jeju tə̂ karə unnje nɛ̂n-kingaje ləde ddaje nɛ̂n kula mba
Lubba kə kəsə dəwje.

MakəturuꞌꞌTarꞌꞌkə̂ Majiꞌꞌkə̂ Lukuꞌ ddaꞌꞌleꞌ tungaꞌ dɔꞌꞌnɛ̂njeꞌ tə̂ kə̂ njaje
Jerujalɛm (24), lo kə̂ nunn kute dɔɛ tə̂ le (1 kə 2). Kɔsu kɔyn makəturu
tə̂ le, Jeju tɔju rɔɛ̂ kəm baa arə njê-njaje goe tə̂ ngaâ rɔde nəəlde nya.
Kunn-kutu kisi tə̂ kə̂ Jeju isi nɛ̂n kəm dəwje tə̂ njaa ndil kə̂ in rɔ Lubba
tə̂ dduse, to Ndil-mə-nda (lo-kanyɛ̂ 3 kə 4). Njê-njaje go Jeju tə̂ a kingaje
Ndil le tɔ (24:49). Dâ kasəje ta duju Lubba, ta kɔsu gaji maji laa tokə lə
Jeju le tɔ.
