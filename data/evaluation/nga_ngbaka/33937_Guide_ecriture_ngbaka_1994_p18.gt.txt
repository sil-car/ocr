Nɛ a dungu ni gbaa, nɛ a zele gɛlɛ Dua tɛ he mɔ ꞌbɛɛɛ,
ꞌbɛɛɛ!  Nɛ a sa mɔ hã Dua ni na: "Ya, mɔ kɔ̃, nɛ mɔ
kpasa mi, we kɛ mi tia kɔ kɔ̃."  Nɛ Dua zɔ mɔ ni gbaa,
nɛ a tɔ̃ hã Gɔ̃̀ na: "Se, mɔ Gɔ̃̀, mɔ a yamba mi gɔ, we
duzu kɛ mɔ gbɛ lɛ wena, kɔ mi wè tɛ kpasa mɔ gɔ."  Nɛ
Dua la.

Nɛ ꞌda kala bi sĩ, nɛ a zele gɛlɛ Ongbia tɛ tulu mɔ.  Nɛ a
sa mɔ hã Ngbia na: "Ya, mɔ tɛ́ sɛ!" Nɛ mbe kpo tɛa, kɔ
a nɛ ka mɔ, nɛ nde Gɔ̃̀ hã a tia kɔ kɔ̃ gɛ.  Nɛ Gɔ̃̀ tɔ̃ hã a
na: "Ya, mɔ kɔ̃, nɛ mɔ kpasa mi."  Nɛ Ngbia zɔ mɔ sɔɔɔ
... nɛ a na: "Wi a mɔ Gɔ̃̀, nɛ nde mi wè tɛ kpasa mɔ  gɔ!"
Ma dɛa na mɛ ni ní gbaa, nɛ Gɔ̃̀ sa mɔ hã osaꞌde tɛ̃ ɛ do
tɛ̃ ɛ, nɛ nde saꞌde kpo kɔ̃̀ zi we kpasa a gɔ.  Nɛ ꞌda kala
ꞌdo ki ni, nɛ Dafa hɔ.  Nɛ Gɔ̃̀ ala nu ɛ hã Dafa ni gbaa ...
nɛ ꞌbako ba li Dafa.  Nɛ a tɔ̃ hã a na: "Mi kpasa sɛ mɔ,
we kɛ ꞌbako ba li mi dɛ tɛ mɔ wena."  Nɛ Gɔ̃̀ na: "O ya,
mi dɛ́ sɛ mɔ 'danga gɔ. Kɔ mɔ kpasa mi kpa!" .

Nɛ Dafa ꞌbe tɛ te, nɛ a ɛfɛ do a hã Gɔ̃̀, nɛ Gɔ̃̀ ko'bolo dɛ
tɛ nɛ, nɛ a hɔ nza.  Kɔ takɔ Gɔ̃̀ da
kɔ̃ ɛ tɛ do Dafa nde, nɛ a dɛ̀ ni gɔ,
nɛ kɔ̃ a nɔ tɛ do Dafa kiti kiti.  Ne
Dafa tɔ̃ hã a na: "Ya, mɔ hɔa nza ia,
kɔ mɔ dá kɔ̃ mɔ tɛ mi, hã mi la!"  Nɛ
Gɔ̃̀ na: "O ya, mɔ zɔ ꞌbɔ kɛ mi ɔkɔ
nɛ ge nde gɛ, kɔ mi da kƆ̃ mi tɛ mɔ,
nɛ mi nɛ dɛ mɛ 'bɔ nɛ nɛ nde?"  Nɛ
Dafa aka a na: "Ní nɛ nde tɛ mɔ ila
ngɔ de dɛa me mi dɛa do mɔ ri ia
nde?"  Nɛ Gɔ̃̀ na: "Mɔ zɔ tɛ mɛ 'bɔ
kɛ mi ɔkɔ nɛ ge nde ni iko."

Nɛ ꞌda kala bi sĩ, nɛ Dɛngbɛ hɔ.  Kɔ a nɛ ka mɔ, nɛ nde
Gɔ̃̀ do Dafa hã wa yolo nzakiti gɛ.  Nɛ a aka wa na:
"Oyamba mi, kɛ dɛa nɛ nde?" Nɛ Gɔ̃̀ wɛlɛ belee, nɛ a tɔ̃
na: "O ya Dɛngbɛ, mɔ zɔ tɛ mɛ 'bɔ kɛ mi ɔka ni iko."  Nɛ
Dɛngbɛ aka Dafa, nɛ Dafa tƆ̃ gulu nɛ hã a ní gbaa, nɛ
ma e.

Nɛ Dɛngbɛ tɔ̃ hã Gɔ̃̀ na: "Mɔ dá kɔ̃ mɔ tɛ̃ a, kɔ mi ꞌbili we
hã nɛ." Nɛ Gɔ̃̀ da kɔ̃ a tɛ Dafa. Nɛ a na, wele do wele

16
