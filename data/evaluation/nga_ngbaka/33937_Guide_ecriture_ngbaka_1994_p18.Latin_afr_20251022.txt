Nɛ a dungu ni gbaa, nɛ a zele gɛlɛ Dua tɛ he mɔ ʼbɛɛɛ,
ʼbɛɛɛ! Nɛ a sa mɔ hã Dua ni na: "Xa, mɔ kɔ̃, nɛ mɔ
kpasa mi, we kɛ mi tia kɔ kɔ̃.ꞌ Nɛ Dua zɔ mɔ ni gbaa,
nɛ a tɔ̃ hã Gɔ̃ na: "Se, mɔ Gɔ̃, mɔ a vamba mi gɔ, we
duzu kɛ mɔ gbɛ lɛ wena, kɔ mi wè̀ tɛ kpasa mɔ gɔ." Nɛ
Dua la.

Nɛ ꞌda kala bi s, nɛ a zele gɛlɛ Ongbia tɛ tulu mɔ. Nɛ a
sa mɔ hã Ngbia na: "Va, mɔ tɛ́ sɛ!ʼ Nɛ mbe kpo tɛa, kɔ
a nɛ ka mɔ, nɛ nde Gɔ̃ hã̃ a tia kɔ kɔ̃ gɛ. Nɛ Gɔ̃ tɔ̃ hã a
na: "va, mɔ kɔ̃, nɛ mɔ kpasa mi." Nɛ Ngbia zɔ mɔ sɔɔɔ

. nɛ a na: "Wi a mɔ Gɔ̃, nɛ nde mi wè̀ tɛ kpasa mɔ gɔꞌ!"
Ma dɛa na mɛ ni nı gbaa, nɛ Gɔ̀ sa mɔ hã osaʼde tɛ̃ ɛ do
tɛ̃ ɛ, nɛ nde saʼde kpo kɔ̃ zi¡ we kpasa a gɔ. Nɛ ʼda kala
'do ki ni, nɛ Dafa hɔ. Nɛ G̀ ala nu ɛ hã Dafa ni gbaa ...
nɛ ꞌbako ba li Dafa. Nɛ a tɔ̃ hã a na: ʼMi kpasa sɛ mɔ,
we kɛ ꞌbako ba li mi dɛ tɛ mɔ wena." Nɛ Gɔ̃ na: "O va,
mi dɛ́ sɛ mɔ ʼdanga gɔ. Kɔ mɔ kpasa mi kpa!ꞌ .

Nɛ Dafa ꞌbe tɛ te, nɛ a ɛfɛ do a hã G᷅, nɛ Gɔ koʼbolo dɛ
tɛ nɛ, nɛ a hɔ nza. Kɔ takɔ Gɔ̃ da
kɔ̃ ɛ tɛ do Dafa nde, nɛ a dɛ̀ ni gɔ,
nɛ kɔ̃ a nɔ tɛ do Dafa kiti kiti. Nɛ
Dafa tɔ̃ hã a na: "va, mɔ hɔa nza ia,
kɔ̧ mɔ dá kɔ̃ mɔ tɛ mi, hã mi la!" Nɛ
Gɓ̌ na: ”ʼO va, mɔ zɔ 'bɔ kɛ mi ɔ̍kɔ
nɛ ge nde gɛ, kɔ mi da kɔ̃ mi tɛ mɔ,
nɛ mi nɛ dɛ mɛ 'ʼbɔ nɛ nɛ nde?“ Nɛ
Dafa aka a na: "Nı́ nɛ nde tɛ mɔ ila
ngɔ de dɛa mɛ mi dɛa do mɔ ri ia
nde?" Nɛ Gɔ̃ na: "Mɔ zɔ tɛ mɛ ʼbɔ
kɛ mi ɔkɔ nɛ ge nde ni iko."

Nɛ 'da kala bi sı, nɛ Dɛngbɛ hɔ. Kɔ a nɛ ka mɔ, nɛ nde
Gɔ᷆ do Dafa hã̃ wa volo nzakiti gɛ. Nɛ a aka wa na:
"Ovamba mi, kɛ dɛa nɛ nde?ꞌ Nɛ Gɔ̃ wɛlɛ belee, nɛ a tɔ̃
na: "O va Dɛngbɛ, mɔ zɔ tɛ mɛ 'ʼbɔ kɛ mi ɔka ni iko." Nɛ
Dɛngbɛ aka Dafa, nɛ Dafa tɔ̃ gulu nɛ hã̃ a nı gbaa, nɛ
ma e.

Nɛ Dɛngbɛ tɔ̃ ŋã G̀ na: "Mɔ dá kɔ̃ mɔ tɛ̃ a, kɔ mi 'bili we
hã nɛ." Nɛ Gɔ̃ da kɔ̃ a tɛ Dafa. Nɛ a na, wele do wele

16
