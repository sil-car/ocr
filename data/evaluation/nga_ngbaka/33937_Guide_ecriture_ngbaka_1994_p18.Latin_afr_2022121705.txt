Nɛ a dungu ni gbaa, nɛ a zele gɛlɛ Dua tɛ he mɔ 'bɛɛɛ,
ꞌbɛɛɛ!  Nɛ a sa mɔ hã Dua ni na: "Ya, mɔ kɔ̃, nɛ mɔ
kpasa mi, we kɛ mi tia kɔ kɔ̃.ꞌ ꞌ Nɛ Dua zɔ mɔ ni gbaa,
nɛ a tɔ̃ hã Gɔ̃ na: "Se, mɔ Gɔ̃, mɔ a yamba mi gɔ, we
duzu kɛ mɔ gbɛ lɛ wena, kɔ mi wè tɛ kpasa mɔ gɔ."  Nɛ
Dua la.

Nɛ 'da kala bi sT, nɛ a zele gɛlɛ Ongbia tɛ tulu mɔ.  Nɛ a
sa mɔ hã Ngbia na: "Ya, mɔ té sɛ!"  Nɛ mbe kpo̰ tɛa, kɔ
a nɛ ka mɔ, nɛ nde Gɔ̃ hã̃ a tia kɔ kɔ̃ gɛ.  Nɛ Gɔ̃ tɔ̃ hã a
na: "Ya, mɔ kɔ̃, nɛ mɔ kpasa mi.ꞌ ꞌ Nɛ Ngbia zɔ mɔ sɔɔɔ

. nɛ a na: "Wi a mɔ Gɔ̃, nɛ ndẹ mi wè tɛ kpasa mɔ gɔ!"
Ma dɛa na mɛ ni n gbaa, nɛ Gɔ᷅ sa mɔ hã osaʼ'de tɛ̃ ɛ do
tɛ̃ ɛ, nɛ nde sa'de kpo kɔ̃ zi we kpasa a gɔ.  Nɛ 'da kala
ꞌdo ki ni, nɛ Dafa hɔ.  Nɛ Gɔ̀ ala nu ɛ hã Dafa ni gbaa ...
nɛ ꞌbako ba li Dafa.  Nɛ a tɔ̃ hã a na: "Mi kpasa sɛ mɔ,
we kɛ ꞌbako ba li mi dɛ tɛ mɔ wena."  Nɛ Gɔ̃ na: "O ya,
mi dɛ́ sɛ mɔ 'danga gɔ. Kɔ mɔ kpasa mi kpaꞌ" .

Nɛ Dafa ꞌbe tɛ te, nɛ a ɛfɛ do a hã Gš᷅, nɛ Gɔ ko'bolo dɛ
tɛ nɛ, nɛ a hɔ nza.  Kɔ takɔ Gɔ̃ da
kɔ̃ ɛ tɛ do Dafa nde, nɛ a dɛ̀ ni gɔ,
nɛ kɔ̃ a nɔ tɛ do Dafa kiti kiti.  Nɛ
Dafa tɔ̃ hã a na: "Ya, mɔ hɔa nza ia,
kɔ̧ mɔ dá kɔ̃ mɔ tɛ mi, hã mi la!"  Nɛ
Gɔ̌ na: "O ya, mɔ zɔ ꞌbɔ kɛ mi ɔkɔ
nɛ ge nde gɛ, kɔ mi da kɔ̃ mi tɛ mɔ,
nɛ mi nɛ dɛ mɛ 'bɔ nɛ nɛ nde?ꞌ  Nɛ
Dafa aka a na: "Nfı nɛ nde tɛ mɔ ila
ngɔ de dɛa᷄ mɛ mi dɛa do mɔ ri ia
nde?ꞌ  Nɛ Gɔ̃ na: "Mɔ zɔ tɛ mɛ 'bɔ
kɛ mi ɔkɔ nɛ ge nde ni iko."

 

Nɛ̧ ꞌda kala bi sT, nɛ Dɛngbɛ hɔ.  Kɔ a nɛ ka mɔ, nɛ nde
Gɔ᷆ do Dafa hã wa yolo nzakiti gɛ.  Nɛ a aka wa na:
"Oyamba mi, kɛ dɛa nɛ nde?ꞌ ꞌ Nɛ Gɔ̃ wɛlɛ belee, nɛ a tɔ̃
na: "O ya Dɛngbɛ, mɔ zɔ tɛ mɛ 'bɔ kɛ mi ɔka ni iko.ꞌ  Nɛ
Dɛngbɛ aka Dafa, nɛ Dafa tɔ̃ gulu nɛ hã a ni᷄ gbaa, nɛ
ma e.

Nɛ Dɛngbɛ tɔ̃ pã Gb̀ na: "Mɔ dá kɔ̃ mɔ tẽ̃ a, kɔ mi 'bili we
hã nɛ.ꞌ  Nɛ Gɔ̃ da kɔ̃ a tɛ Dafa.  Nɛ a na, wele do wele

46ɓ
